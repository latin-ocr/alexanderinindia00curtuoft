ι 34 APPENDJX A.

haud partem exiguam montis.

ita (a) magnitudine discedit, ut non inprudenter discedat a fide· est
inflatum:

καὶ καίρια βάλλεται νῆσσος.

Vergilius quid ait? qui de nauibus:

credas innare reuolsas
Cycladas.

non dicit hoc sieri, sed uideri. propitiis auribus accipitur, quamuis
incredibile est, quod excusatur antequam dicitur. ¹3 multo corrupti·
orem sententiam MENESTRATI ci i.1sdam declamatoris non abiecti suis
temporibus nactus sum in hac ipsa suasoria, cum describeret beluarum
in Oceano nascentium magnitudinem... efficit haec sententia, ut ignos-
camus ei qui dixit ipsis Charybdi et Scylla maius portentum: ‘Charyb-
dis ipsius maris naufragium '‚ et ne in una re semel insaniret: ‘quid ibi
potest esse salui ubi ipsum mare perit?’ DAMAS ethicos induxit matrem
loquentem, cum describeret adsidue prioribus periculis noua super-
uenisse: ...... BARBARVS dixit, curn introduxisset excusantem se exerci-
tum Macedonum, hunc sensum: 14 FVSCVS ARELles dixit: tes-
tor ante orbem tibi tuum deesse quam militem. LATRO sedens hanc
dixit3 non excusauit militem, sed dixit: dum sequor, quis mihi pro-
mittit hostem, quis terram, quis diem, quis mare? da ubi castra po-
nam, ubi signa ponam. reliqui parentes, reliqui liberos, commeatum
peto: numquid inmature ab Oceano? 15 Latini declamatores in de-
scriptione Oceani non nimis uiguerunt3 narn aut minus desciipserunt,
aut (nimis) curiose. nemo illorum potuit tanto spiritu dicere quanto
Pedo, qui nauigante Germanico dicit:

iam pridem pos terga diem solemque relinquunt,
iani pridem notis extorres finibus orbis

per non concessas audaces ire tenebras

ad rerum metas extremaque litora. mundi;
nunc illum pigris immania monstra sub undis
qui ferat Oceanum, qui saeuas undique pistris
aequoreosque caneS, ratibus consurgere prensis.
accumulat fragor ipse metus. iam sidere limo
nauigia et rapido desertam flamine classem
seque feris credunt per inertia sata marinis
tam non selici laniandos sorte relinqui.

atque aliquis prora caecum sublimis ab alta
aera pugnaci luctatus rumpere uisu,

