HISTORMRUM ALEXANDRJ IX, 7. 73

et a Dioxippo contemptim militarem eludente ferociam ac· 18
cepta condicio est. ac postero die rex, cum etiam acrius
certamen exposcerent, quia deterrere non poterat, destinata
exequi passus est. ingens hic militum conventus erat, inter ¹9
quos qui erant Graeci Dioxippo studebant. Macedo iusta ar-
ma sumpserat, aereum clipeum, hastam, quam sarisam vocant,
laeva tenens, dextera lanceam gladioque cinctus, velut cum
pluribus simul dimicaturus. Dioxippus oleo nitens et coro- ρο
natus laeva puniceum amiculum, dextra validum nodosum-
que stipitem praefcrcbat. ea ipsa res omnium animos ex-
pectatione suspenderat: quippe armato congredi nudum
dementia, non temeritas videbatur. igitur Macedo, haud 21
dubius eminus interfici posse, lanceam emisit: quam Dioxip-
pus cum exigua corporis declinatione vitasset, antequam ille
hastam transferret in dextram, adsiluit et stipite mediam
eam fregit. amisso utroque telo Macedo gladium coeperat 22
stringere: quem occupatum conplexu pedibus repente sub-
ductis Dioxippus arietavit in terram ereptoque gladio pedem
super cervicem iacenti inposuit, stipitem intentans elisurus-
que eo victum, ni prohibitus esset a rege. tristis spectaculi 23
eventus non Macedonibus modo, sed etiam Alexandro fuit,
maxime quia barbari adfuerant: quippe celebratam Mace-
donum fortitudinem ad ludibrium recidisse verebatur. hinc 24
ad criminationem invidorum adapertae sunt aures regis. et
post paucos dies inter epulas aureum poculum ex conposito
subducitur, ministrique, quasi amisissent, quod amoverant,
regem adeunt. saepe minus est constantiae in rubore, quam 25
in culpa„ coniectum oculorum, quibus ut fur destinabatur,
Dioxippus ferre non potuit et, cum excessisset convivio,
litteris conscriptis, quae regi redderentur, ferro se interemit.
graviter mortem eius tulit rex, existimans indignationis esse, 26
non paenitentiae testem, utique postquam salso insimulatum
eum nimium invidorum gaudium ostendit.

