36 ρ. CUJeTJ RUFI

35 lare capital est. menses in quinos denos discripserunt dies,

3ss anni plena spatia servantur. lunae cursu notant tempora,
non, ut plerique, cum orbem sidus inplevit, scd cum se
curvare coepit in cornua, et idcirco breviores habent menses),

37 qui spatium eorum ad hunc lunae modum dirigunt. multa
et alia traduntur, quibus morari ordinem rerum haud sane
operae videbatur.

10 Igitur Alexandro fines Indiae ingresso gentium suarum
reguli occurrerunt, imperata facturi, illum tertium Iove
genitum ad ipsos pervenisse memorantes: patrem Liberum
atque Herculem fama cognitos esse, ipsum coram adesse

2 cernique. rex benigne exceptos sequi iussit, isdem itinerum
ducibus usurus. ceterum cum amplius nemo occurreret,
Hephaestionem et Perdiccan cum copiarum parte praemisit
ad subigendos, qui aversarentur imperium: iussitque ad
flumen Indum procedere et navigia facere, quis in ulteriora

3 transportari posset exercitus. illi, quia plura flumina supe-
randa erant, sic iunxere naves, ut solutae plaustris vehi

⁴ possent rursusque coniungi. post se Cratero cum phalange
iusso sequi equitatum ac levem armaturam eduxit eosque,
qui occurrerunt, levi proelio in urbem proximam conpulit.

5 iam supervenerat Craterus. itaque ut principio terrorem
incuteret genti nondum arma Macedonum expertae, prae-
cipit, ne cui parceretur, munimentis urbis, quam obsidebat,

6 incensis. ceterum, dum obequitat moenibus, sagitta ictus
cepit tamen oppidum, et omnibus incolis eius trucidatis
etiam in tecta saevitum est.

7 Inde domita ignobili gente ad Nysam urbem pervenit.
sorte castris ante ipsa moenia in silvestri loco positis noc-
turnum frigus vehementius quam alias horrore corpora

s adfecit, opportunumque remedium ignis oblatum est. caesis
quippe silvis flammam excitaverunt, quae igni alita oppida-
norum sepulcra comprehendit. vetusta cedro erant facta

