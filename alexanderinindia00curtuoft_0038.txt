34 Q. CURTJ ΚΗΓ]

u emittat. multis praeter hos amnibus tota regio dividitur,
η sed ignobilibus, quia non adeo interfluunt. ceterum quae
propiora sunt mari, aquilone maxime deuruntur: is cohibi-
tus iugis montium ad interiora non penetrat, ita alendis
η frugibus mitia. sed adeo in illa plaga mundus statas tem-
porum vices mutat, ut, cum alia fervore solis exaestuant,
Indiam nives obruant, rursusque, ubi cetera rigent, illic
intolerandus aestus existat. nec, cur inverterit se natura,-
xtcausa. mare certe, quo adluitur, ne colore quidem ab·
horret a «ceteris. ab Erythro rege inditum est nomen:
15 propter quod ignari rubere aquas credunt. terra lini ferax:
inde plerisque sunt vestes. libri arborum teneri haud secus
16 quam chartae litterarum notas capiunt. aves ad imitan-
dum humanae vocis sonum dociles sunt. animalia invisi-
tata ceteris gentibus nisi invecta. eadem terra rhinocerotas
η alit, non generat. elephantorum maior est vis, quam quos
18 in Africa domitant, et viribus magnitudo respondet. aurum
flumina vehunt, quae leni modicoque lapsu segnes aquas
19 ducunt. gemmas margaritasque mare litoribus infundit:
neque alia illis maior opulentiae causa est, utique postquam
vitiorum commercium vulgavere in exteras gentes: quippe
aestimantur purgamenta exaestuantis freti pretio, quod
20 libido constituit.. ingenia hominum, sicut ubique, apud
ει illos locorum quoque situs format. corpora usque pedes
carbaso velant, soleis pedes, capita linteis vinciunt, lapilli ex
auribus pendent, brachia quoque et lacertos auro colunt,
22 quibus inter populares aut nobilitas aut opes eminent. ca-
pillum pectunt saepius, quam tondent, mentum semper
intonsum est, reliquam oris cutem ad speciem levitatis exae-
23 quant. regum tamen luxuria, quam ipsi magnificentiam
appellant, super omnium gentium vitia. cum rex semet in
publico conspici patitur, turibula argentea ministri ferunt
totumque iter, per quod ferri destinavit, odoribus conplent.

