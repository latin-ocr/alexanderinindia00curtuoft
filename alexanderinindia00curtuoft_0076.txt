72 · Q. CURTJ RUFI

milites—incertum ob quam causam—lymphatis similes ad
9¹arrna discurrunt. quorum fremitu exaudito, qui torquere
Bitonem iussi erant, omisere, veriti, ne id facere tumultu-

10 antium vociferatione prohiberentur. ille, sicut nudatus erat.
pervenit ad Graecos, et miserabilis facies supplicio destinati
in diversum animos repente mutavit, dimittique eum iusse-

11 runt. hoc modo poena bis liberatus cum ceteris, qui colonias
a rege attributas reliquerunt, revertit in patriam. haec circa
Bactra et Scytharum terminos gesta.

η» Interim regem duarum gentium, de quibus ante dictum
est, C legati adeunt. omnes curru vehebantur, eximia mag-
nitudine corporum, decoro habitu: lineae vestes intexto

13 auro purpuraque distinctae. ei se dedere ipsos, urbes agros-
que referebant, per tot aetates inviolatam libertatem illius
primum fidei dicionique permissuros: deos sibi deditionis
auctores, non metum: quippe intactis viribus iugum excipere.

η rex consilio habito deditos in fidem accepit, stipendio, quod
Arachosiis utraque natio pensitabat, inposito. praeterea 11
milia et D equites imperat: et onmia oboedienter a barbaris

15 sacta. invitatis deinde ad epulas legatis gentium regulisque
exornari convivium iussit. C aurei lecti modicis intervallis
positi erant, lectis circumdederat aulaea purpura auroque
fulgentia3 quidquid aut apud Persas vetere luxu aut apud
Macedonas nova inmutatione corruptum erat, confusis utri-

16 usque gentis vitiis, in illo convivio ostendens. intererat epulis
Dioxippus Atheniensis, pugil nobilis et ob eximiam virtutem
virium iam regi pernotus et gratus. invidi malignique in-
crepabant per seria et ludum saginati corporis sequi inutilem
beluam: cum ipsi proelium inirent, oleo madentem prae-

ιγ parare ventrem epulis. eadem igitur in convivio Horratas
Macedo iam temulentus exprobrare ei coepit et postulare, ut,
si vir esset, postero die secum ferro decerneret: regem tan-
dem vel de sua temeritate vel de illius ignavia iudicaturum.

