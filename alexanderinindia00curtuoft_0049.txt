HISTORJARUM ALEXANDRJ I'III, 13· 43

percussae. terribilior erat facies ripae, quam equi virique ιο
conpleverant. stabant ingentes vastorum corporum moles
et de industria inritatae horrendo stridore aures fatigabant.
hinc amnis, hinc hostis capacia quidem bonae spei pectora ιι
et saepe se experta inproviso tamen pavore percusserant.
quippe inhabiles rates nec dirigi ad ripam, nec tuto adplicari
posse credebant. erant in medio amne insulae crebrae, in η
quas et Indi et Macedones nantes levatis super capita armis
transibant. ibi levia proelia conserebantur, et uterque rex
parvae rei discrimine summae experiebatur eventum. ceterum ι,-
in Macedonum exercitu temeritate atque audacia insignes
suere Symmachus et Nicanor, nobiles iuvenes et perpetua
partium felicitate ad spernendum omne periculum accensi.
quis ducibus promptissimi iuvenum lanceis modo armati trans· η,
navere in insulam, quam frequens hostis tenebat, multosque
Indorum, nulla re melius quam audacia armati, interemerunt.
abire cum gloria poterant, si umquam temeritas felix inveniret ¹5
modum: sed dum supervenientes contemptim et superbe
quoque expectant, circumventi ab iis, qui occulti emmeram,
eminus obruti telis sunt. qui effugerant hostem, aut impetu 15
amnis ablati sunt aut verticibus inpliciti. eaque pugna mul-
tum Pori fiduciam erexit cuncta cernentis e ripa. Alexander ¹7
inops consilii tandem ad fallendum hostem talem dolum
intendit. erat insula in flumine amplior ceteris, silvestris
eadem et tegendis insidiis apta. fossa quoque praealta haud
procul ripa, quam tenebat ipse, non pedites modo, sed etiam
cum equis viros poterat abscondere. igitur ut a custodia ιε
huius opportunitatis oculos hostium averteret, Ptolomaeum
omnibus turmis obequitare iussit procul insula et subinde
Indos clamore terrere, quasi flumen transnaturus foret. per 19
conplures dies Ptolomaeus id fecit eoque consilio Porum
quoque agmen suum ei parti, quarn se petere simulabat,
coegit advertere. iam extra conspectum hostis insula erat. κο

