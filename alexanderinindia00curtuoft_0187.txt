APPENDJX A. 183

propositum reuertar. 8 aiebat CESTIVS magnis cum laudibus Alex<-
andri hanc suasoriam esse dicendam, quam sic diuisit, ut primum
diceret, etiamsi nauigari posset Oceanus, nauigandum non esse; satis
gloriae quaesitum; regenda esse et disponenda quae in transitu uicisset;
consulendum militi tot eius uictoriis lasso3 de matre illi cogitandum:
et alias causas complures subiecit. deinde illam quaestionem subiecit,
ne nauigari quidem Oceanum posse. 9 FABIANVS philosophus pri-
mam secit quaestionem eandem: etiam si nauigari posset Oceanus
nauigandum non esse. at rationem aliam primam fecit: modum
inponendum esse rebus secundis. hic dixit sententiam: illa demum
est magna felicitas quae arbitrio suo constitit. dixit deinde locum de
uarietate fortunae et cum descripsisset nihil esse stabile, onmia fluitare
et incertis motibus modo adtolli, modo deprimi, absorberi terras et
maria siccari, montes subsidere, deinde exempla regum e fastigio suo
deuolutorum, adiecit: siue potius rerum naturam quam fortunam tuam
deficere. 10 secundam quoque quaestionem aliter tractauit: diuisit
enim illam sic, ut primum negaret ullas in Oceano aut trans Oceanum
esse terras habitabiles. deinde si essent, perueniri tamen ad illas non
posse3 hic difficultatem nauigationis‚⁴ignoti maris naturam non pati-
entem nauigationis. nouissime ut posset perueniri, tanti tamen non
esse. hic dixit incerta peti, certa deseri; descituras gentes, si Alex-
andrum rerum naturae terminos supergressum enotuisset; hic matrem
de qua dixit: quomodo illa trepidauit etiam quom Granicum transiturus
esses. 11 GLYCONIS celebris sententia est: τοῦτο οὔκ ἐστι Σιμόεις
οὐδὲ Γράνικος · τοῦτο εἰ μή τι κακὸν ἦν, οὐκ ἂν νέατον ἔκειτο. hoe omnes
imitari uoluerunt. PLVTION dixit: καὶ διὰ. τοῦτο με’·γιστόν ἐστιν, ὅτι
αὐτὸ μὲν μετὰ πάντα, μετὰ δέ αὐτὸ οὐθέν. ARTEMON dixit: βουλευτέον
εἰ δεῖ ἄρα περαιοῦσθαι. οὒ ταῖς Ἑλλησποντίαις ᾐόσιν ἐφεστῶτες οὐδ’ ἐπὶ
τῷ Παμφυλίῳ πελάγει τὴν ε’μπρόθεσμον καραδοκοῦμεν ἄμπωσιν· οὐδὲ
Εὐφράτης τοῦτ’ ἐστιν, οὐδὲ Ἰνδὸς, ἀλλ’ εἴτε ’γῆς τέρμα, εἴτε φύσεως ὅρος,
εἴτε πρεσβύτατον στοιχεῖον, εἴτε ’γένεσις θεῶν, ἱερώτερόν ἐστιν ἢ κατὰ ναῖς
ὓδωρ. APATVRIVS dixit: ἐντεῦθεν ὴ ναῦς ἐκ μιᾶς φορᾶς εἰς ἀνατολὰς,
ἔνθα δὲ εἰς τὰς ἁοράτους δύσεις. CESTIVS descripsit: sic fremit Oceanus,
quasi indignetur quod terras relinquas. 12 Corruptissimam rem
omnium quae umquam dictae sunt ex quo homines diserti insanire
coeperunt, putabant Dorionis esse in metaphrasi dictam Homeri, cum
excaecatus Cyclops saxum in mare reiecit... haec quomodo ex cor-
ruptis eo perueniant, ut et magna et tamen sana sint, aiebat Maecenas
apud Vergilium intellegi posse. tumidum est: ὄρεος ὄρος ἀποσπᾶται.
Vergilius quid ait? rapit

