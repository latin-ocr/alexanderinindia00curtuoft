64 ρ. cesse Τ] RUFI

et maxime militaris mobili impetu effertur. ita seditionis
η non remedia quam principia maiora sunt. non alias tarn
alacer clamor ab exercitu est redditus, iubentium duceret dis
secundis aequaretque gloria, quos aemularetur. laetus his
24 adclamationibus ad hostes protinus castra movit. validissi-
mae Indorum gentes erant et bellum lnpigre parabant ducem-
que ex natione Sudracarum spectatae virtutis elegerant, qui
sub radicibus montis castra posuit lateque ignes, ut speciem
multitudinis augeret, ostendit, clamore quoque ac sui moris
ululatu identidem adquiescentes Macedonas frustra terrere
25 conatus. iam lux adpetebat, cum rex fiduciae ac spei plenus
alacres milites arma capere et exire in aciem iubet. sed
haud traditur, metune an oborta seditione inter ipsos subito
profugerint barbari ε certe avios montes et inpeditos occupa-
verunt, quorum agmen rex frustra persecutus inpedimenta
cepit.
,ε Perventum deinde est ad oppidum Sudracarum, in quod
plerique confugerant, haud maiore fiducia moenium, quam
27 armorum. iam admovebat rex, cum vates monere eum coepit,
ne committeret aut certe differret obsidionem: vitae eius
23 periculum ostendi. rex Demophontem—is namque vates
erat—intuens, ‘si quis ', inquit, ‘te arti tuae intentum et
exta spectantem sic interpellet, non dubitem, quin incom-
m) modus ac molestus videri tibi possit.’ et cum ille ita prorsus
futurum respondisset, ‘censesne '‚ inquit, ‘tantas res, non
pecudum fibras ante oculos habenti ullum esse maius inpe-
30 dimentum, quam vatem superstitione captum ?’ nec diutim,
quam respondit, moratus admoveri iubet scalas cunctanti-
busque ceteris evadit in murum. angusta muri corona erat:
non pinnae sicut alibi fastigium eius distinxerant, sed per-
μ petua lorica obducta transitum saepserat. itaque rex haere-
bat magis quam stabat in margine, clipeo undique incidentia
tela propulsans: nam ubique eminus ex turribus petebatur.

