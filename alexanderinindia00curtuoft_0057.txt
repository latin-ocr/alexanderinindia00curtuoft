HISTORJARUM ALEXANDRJ IX, 1. 53

Alexander nuntiari iussit, si gravaretur ad se venire, ipsum
ad eum esse venturum.

Hinc porro amne superato ad interiora Indiae processit.
silvae erant prope in inmensum spatium diffusae proceris· 9
que et in eximiam altitudinem editis arboribus umbrosae.
plerique rami instar ingentium stipitum flexi in humum rur- ω
sus, qua se curvaverant, erigebantur, adeo ut species esset
non rami resurgentis, sed arboris ex sua radice generatae.
caeli temperies salubris: quippe et vim solis umbrae levant ιι
et aquae large manant e fontibus. ceterum hic quoque 12
serpentium magna vis erat squamis fulgorem auri redden-
tibus. virus haud ullum magis noxium est: quippe morsum
praesens mors sequebatur, donec ab incolis remedium obla-
tum est. hinc per deserta ventum est ad flumen Hyarotim. η
iunctum erat flumini nemus, opacum arboribus alibi inuisi-
tatis agrestiumque pavonum multitudine frequens. castris η,
inde motis oppidum haud procul positum corona capit obsi-
dibusque acceptis stipendium inponit.

Ad magnam deinde, ut in ea regione, urbem pervenit,
non muro solum, sed etiam palude munitam. ceterum bar· 15
bari vehiculis inter se iunctis dimicaturi occurrerunt: tela
aliis hastae, aliis secures erant, transiliebantque in vehicula
strenuo saltu, cum succurrere laborantibus suis vellent. ac 16
primo insolitum genus pugnae Macedonas terruit, cum
eminus vulnerarentur: deinde spreto tam incondito auxilio
ab utroque latere vehiculis circumfusi repugnantes fodere
coeperunt. et vincula, quis conserta erant, iussit incidi, η
quo facilius singula circumvenirentur. itaque vm milibus
suorum amissis in oppidum refugerunt. postero die scalis 18
undique admotis muri occupantur: paucis pernicitas saluti
fuit. qui cognito urbis excidio paludem transnavere, in
vicina oppida ingentem intulere terrorem, invictum exerci-
tum et deorum profecto advenisse memorantes,

