JJJSTORJAR UM ALEXANDRJ IX, 8. 75

donatus est finibus. Musicanis deinde in dicionem redactis
urbi eorum praesidium inposuit.

Inde Praestos, et ipsam Indiae gentem, perventum est. ιι
Porticanus rex erat, qui se munitae urbi cum magna manu
popularium incluserat. hanc Alexander tertio die, quam coe-
perat obsidere, expugnavit. et Porticanus, cum in arcem η
confugisset, legatos de condicione deditionis misit ad regem:
Sed antequam adirent eum, duae turres cum ingenti fragore
prociderant, per quarum ruinas Macedones evasere in arcem,
qua capta Porticanus cum paucis repugnans occiditur.

Diruta igitur arce et omnibus captivis venundatis Sambi ις
regis fines ingressus est multisque oppidis in fidem acceptis
validissimam gentis urbem cuniculo cepit. barbaris simile 14
monstri visum est, rudibus militarium operum, quippe in
media ferme urbe armati terra existebant, nullo suffossi
specus ante vestigio facto. Lxxx milia Indorum in ea re- ις
gione caesa Clitarchus est auctor multosque captivos sub
corona venisse. rursus Musicani defecerunt, ad quos op- 16
primendos missus est Pithon, qui captum principem gentis
eundemque defectionis auctorem adduxit ad regem. quo
Alexander in crucem sublato rursus amnem, in quo classem
expectare se iusserat, repetit.

Quarto deinde die secundo amne pervenit ad oppidum, 17
quod in regno imo erat Sambi. nuper se ille dediderat, sed
oppidani detrectabant imperium et clauserant portas quo· ιε
rum paucitate contempta rex D Agrianos moenia subire iussit
et sensim recedentes elicere extra muros hostem, secuturum
profecto, si fugere eos crederet. Agriani, sicut imperatum ις
erat, lacessito hoste subito terga verterunt: quos barbari
effuse sequentes in alios, inter quos ipse rex erat, incidunt.
renovato ergo proelio ex 111 milibus barbarorum DC caesi
sunt, mille capti, ceteri moenibus urbis inclusi. sed non ut 20
prima specie laeta victoria, ita eventu quoque fuit: quippe

